---
title: "Formules invullen en omvormen"
date: 2019-01-28T08:07:58+01:00
weight: 8
draft: false
tags: ["grootheden_eenheden", "formules", "vergelijkingen"]
categories: ["grootheden_eenheden", "formules"]
course: "Fysica"
topic: "grootheden_eenheden"
images: []
title_img: ""
---

Fysica levert een wiskundige beschrijving van bepaalde eigenschappen en onderdelen van de wereld en het heelal rondom ons. Die beschrijvingen schrijven we neer in **formules**. Zulke formules tonen een **wiskundig verband tussen [grootheden](../intro)**. Een eenvoudige formule is bijvoorbeeld hoe we massadichtheid kunnen berekenen:

$$
\rho = \frac{\si{m}}{\si{V}}
$$


Dit lees je als:

$$
\text{massadichtheid} = \frac{\text{massa}}{\text{volume}}
$$


De massadichtheid van een stof zegt hoeveel $\si{kg}$ een bepaald volume van die stof is. Eén liter water, bijvoorbeeld, heeft een massa van ongeveer $1 \si{ kg}$. Water heeft dus een massadichtheid van $1 \si{ kg/l}$, [wat gelijk is aan](../eenheden_omzetten#volumes-omzetten) $10^3 \si{ kg/m}^3$.

## Grootheden invullen

Als we de massadichtheid willen berekenen wanneer we van een stof de massa $\orange{\si{m}}$ voor een bepaald volume $\orange{\si{V}}$ kennen, kunnen we de formule $\rho = \frac{\orange{\si{m}}}{\orange{\si{V}}}$ rechtstreeks gebruiken.

Bijvoorbeeld: we leggen een kubusvormig blokje kurk met een zijde van $5 \si{ cm}$ op een weegschaal en lezen af dat het blokje een massa heeft van $26 \si{ g}$. Dan is de massadichtheid van kurk:
$$
\begin{aligned}
\rho &= \frac{\si{m}}{\si{V}} \\
&= \frac{26 \si{ g}}{5 \si{ cm} \cdot 5 \si{ cm} \cdot 5 \si{ cm}}\\
&= \frac{26 \si{ g}}{125 \si{ cm}^3}\\
&= 0{,}208 \frac{\si{g}}{\si{cm}^3}\\
&\approx 0{,}21 \frac{\si{g}}{\si{cm}^3}
\end{aligned}
$$

## Omvormen zoals vergelijkingen

De technieken die we gebruiken om [vergelijkingen om te vormen](../../../wiskunde/1g_vgl/omvormen), kunnen we ook gebruiken om formules om te vormen. Zo kunnen we de formule voor massadichtheid omvormen zodat $m$ alleen overblijft aan één kant:
$$
\begin{aligned}
\rho &= \frac{m}{V}\\
\Leftrightarrow \rho \cdot \orange{V} &= \frac{m}{V} \cdot \orange{V}\\
\Leftrightarrow \rho \cdot \orange{V} &= m \cdot \frac{\orange{V}}{V} \\
\Leftrightarrow \rho \cdot \orange{V} &= m \cdot 1 \\
\Leftrightarrow \rho \cdot \orange{V} &= m \\
\Leftrightarrow m &= \rho \cdot V \\
\end{aligned}
$$

Zo kunnen we $m$ berekenen wanneer we $\rho$ en $V$ kennen. We kunnen deze formule dan weer verder omvormen zodat $V$ alleen overblijft aan één kant:

$$
\begin{aligned}
m &= \rho \cdot V \\
\Leftrightarrow \frac{m}{\orange{\rho}} &= \frac{\rho \cdot V}{\orange{\rho}} \\
\Leftrightarrow \frac{m}{\orange{\rho}} &= \frac{\rho}{\orange{\rho}} \cdot V \\
\Leftrightarrow \frac{m}{\orange{\rho}} &= 1 \cdot V \\
\Leftrightarrow \frac{m}{\orange{\rho}} &= V \\
\Leftrightarrow V &= \frac{m}{\rho}
\end{aligned}
$$

Met die formule kunnen we dan $V$ berekenen wanneer $m$ en $\rho$ gegeven zijn.
