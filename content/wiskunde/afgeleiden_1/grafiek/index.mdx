---
title: "De grafiek van een afgeleide functie"
date: 2020-04-03T15:09:56+02:00
weight: 6
draft: true
tags: ["grafiek afgeleide functie", "grafiek van een afgeleide", "afgeleide
functie", "afgeleide van een functie", "f'(x)", "grafiek van f'(x)"]
images: ['/lessen/wiskunde/afgeleiden_1/grafiek/img/grafiek_ricos.png']
description: "De afgeleide van een functie is zelf ook een functie en heeft dus
een grafiek. In deze les leren we hoe je het verband kan zien tussen de grafiek
van de afgeleide van een functie en de grafiek van de functie zelf."
image: img/grafiek_ricos.png
---

In de [les over de afgeleide functie](../afgeleide_functie) leerden we hoe we
de afgeleide van **een volledige functie** in één keer konden berekenen. Die
_afgeleide van een functie_ is zélf ook een functie. En van een functie kunnen
we een grafiek tekenen.

In deze les leren we hoe je het verband kan zien tussen de grafiek van de
_afgeleide_ van een functie en de grafiek van de functie _zelf_.

## Een grafiek vol met rico's

In de [les over de afgeleide als rico van een raaklijn](../rico_raaklijn),
hebben we gezien dat de afgeleide van een functie $f(x)$ in $x = a$ gelijk is
aan de **richtingscoëfficiënt van de raaklijn** aan de grafiek van $f(x)$.
Wanneer we dus voor een bepaalde x-waarde $x = a$ op de grafiek van $f'(x)$
gaan kijken naar de functiewaarde, is die functiewaarde de **rico van de
raaklijn** aan de oorspronkelijke grafiek van $f(x)$ in $x = a$. Wanneer $f(x)$
**stijgt**, hebben de raaklijnen aan $f(x)$ een **positieve rico** en zal
$f'(x)$ dus ook **positief zijn**. Wanneer $f(x)$ **daalt**, hebben de
raaklijnen aan $f(x)$ een **negatieve rico** en zal $f'(x)$ dus ook **negatief
zijn**.

![Wanneer f(x) stijgt, is f'(x) positief. Wanneer f(x) daalt, is f'(x) negatief](img/grafiek_ricos.png)

Je kan de grafiek van $f'(x)$ dus zien als een verzameling van de rico's van
alle raaklijnen aan de grafiek van $f(x)$ voor elke mogelijke x-waarde.
