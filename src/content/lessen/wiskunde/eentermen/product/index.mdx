---
title: "Vermenigvuldigen en delen van eentermen"
date: 2020-06-05T07:02:35+01:00
weight: 5
description: "In deze les leggen we aan de hand van voorbeelden uit hoe je
eentermen met elkaar kan vermenigvuldigen of door elkaar kan delen. Omdat het
belangrijk is dat we hiervoor de rekenregels voor het vermenigvuldigen en delen
van machten met hetzelfde grondtal goed begrijpen, leggen we die rekenregels
eerst nog eens uit."
tags: ["eenterm", "eentermen delen", "eentermen vermenigvuldigen", "product van
eentermen", "quotient van eentermen", "vermenigvuldigen met zelfde grondtal",
"delen met zelfde grondtal", "bewerkingen met eentermen"]
---

Om eentermen met elkaar te vermenigvuldigen of te delen door elkaar, is het
belangrijk dat we de **rekenregels voor het vermenigvuldigen en delen van
machten met hetzelfde grondtal** eerst begrijpen. Deze leggen we in de volgende twee paragrafen uit. Nadien tonen we hoe we deze rekenregels kunnen gebruiken om eentermen te gaan vermenigvuldigen.

## Machten met hetzelfde grondtal vermenigvuldigen

Stel bijvoorbeeld dat we de volgende vermenigvuldiging hebben <Mute>(waarbij $a \in
\mathbb{R}$)</Mute>:

$$
a^2\cdot a^3
$$

We zien dat de twee factoren van de vermenigvuldiging allebei het **grondtal
$a$** hebben. Wanneer we de machtsverheffing voluit schrijven, zien we een rekenregel die we voortdurend zullen toepassen bij eentermen:

$$
\begin{aligned}
\orange{a^2}\cdot \blue{a^3}
&= \underbrace{\underbrace{\orange{a \cdot a}}_{\orange{2}~\text{factoren}}\cdot\underbrace{\blue{a \cdot a\cdot a}}_{\blue{3}~\text{factoren}}}_{5~\text{factoren}}\\
&= a^5
\end{aligned}
$$

We zien dat

$$
a^2\cdot a^3 = a^{5}
$$

Omdat $a^2$ en $a^3$ beide een grondtal $a$ hebben, krijgen we Ã©Ã©n lange reeks van vermenigvuldigen met in totaal $2 + 3 = 5$ vermenigvuldigen met $a$. Dat geldt natuurlijk ook voor andere exponenten dan $2$ en $3$. In het algemeen:

$$
\begin{aligned}
\orange{a^n}\cdot \blue{a^m}
&= \underbrace{\underbrace{\orange{a \cdot a \cdot \ldots \cdot a}}_{\orange{n}~\text{factoren}}\cdot\underbrace{\blue{a \cdot a\cdot\ldots \cdot a}}_{\blue{m}~\text{factoren}}}_{\orange{n} + \blue{m}~\text{factoren}}\\
&= a^{\orange{n} + \blue{m}}
\end{aligned}
$$

Of korter gezegd:

$$
a^n\cdot a^m = a^{n + m} 
$$

Waarbij $a\in\mathbb{Q}$ en $n, m\in\mathbb{Z}$.

Wanneer we **machten met hetzelfde grondtal vermenigvuldigen**, dan mogen we de **exponenten bij elkaar optellen**.

## Machten met hetzelfde grondtal delen

In de vorige paragraaf leerden we dat $a^n\cdot a^m = a^{n + m}$. In deze paragraaf zullen we leren dat er voor **delingen van machten met hetzelfde grondtal** een gelijkaardige rekenregel bestaat. We beginnen met een voorbeeld:

$$
\begin{aligned}
\frac{\orange{a^5}}{\blue{a^3}} &= \frac{\overbrace{\orange{a\cdot a\cdot a\cdot a\cdot a}}^{\orange{5}~\text{factoren}}}{\underbrace{\blue{a\cdot a\cdot a}}_{\blue{3}~\text{factoren}}}
\end{aligned}
$$

We zien dat **in teller en noemer dezelfde factoren** staan. We kunnen de breuk dus **vereenvoudigen** door deze gemeenschappelijke factoren te schrappen:

$$
\begin{aligned}
\phantom{\frac{a^5}{a^3}}
&= \frac{\orange{a\cdot a\cdot} \cancel{\orange{a\cdot a\cdot a}}}{\cancel{\blue{a\cdot a\cdot a}}}\\
&= \frac{\orange{a\cdot a}}{1}\\
&= a^2
\end{aligned}
$$

We vinden dat $\frac{a^\orange{5}}{a^\blue{3}} = a^2$. Het is niet toevallig dat $\orange{5} - \blue{3} = 2$.

Laat ons naar enkele andere voorbeelden kijken:

$$
\begin{aligned}
\frac{a^\orange{7}}{a^\blue{2}}
&= \frac{a\cdot a\cdot a\cdot a\cdot a\cdot \cancel{a\cdot a}}{\cancel{a\cdot a}}\\
&= \frac{a\cdot a\cdot a\cdot a\cdot a}{1}\\
&= a^5 = a^{\orange{7} - \blue{2}}\\
\\
\frac{a^\orange{2}}{a^\blue{5}}
&= \frac{\cancel{a\cdot a}}{a\cdot a\cdot a \cdot \cancel{a\cdot a}}\\
&= \frac{1}{a\cdot a\cdot a}\\
&= a^{-3} = a^{\orange{2} - \blue{5}}\\
\\
\frac{a^\orange{6}}{a^\blue{4}}
&= \frac{a\cdot a\cdot \cancel{a\cdot a\cdot a\cdot a}}{\cancel{a\cdot a\cdot a\cdot a}}\\
&= \frac{a\cdot a}{1}\\
&= a^2 = a^{\orange{6} - \blue{4}}\\
\end{aligned}
$$

De **rekenregel voor het delen van machten met hetzelfde grondtal** is dan ook:

$$
\frac{a^n}{a^m} = a^{n - m} 
$$

Waarbij $a\in\mathbb{Q}_0$ en $n,m\in\mathbb{Z}$. 

Wanneer we **machten met hetzelfde grondtal delen**, dan mogen we de **exponenten van elkaar aftrekken**.

## Eentermen met elkaar vermenigvuldigen

Het vermenigvuldigen van eentermen gaat als volgt:

1. Vermenigvuldig de **coÃ«fficiÃ«nt** van de ene eenterm met de coÃ«fficiÃ«nt van
   de andere eenterm.
2. Vermenigvuldig het **lettergedeelte** van de ene eenterm met het
   lettergedeelte van de andere eenterm door **exponenten van machten met
   hetzelfde grondtal bij elkaar op te tellen**.
   
Merk op dat we in de tweede stap gebruikmaken van de **rekenregel voor het vermenigvuldigen van machten met hetzelfde grondtal**:

$$
a^n\cdot a^m = a^{n + m} 
$$

> Ben je even vergeten wat nu weer de _"coÃ«fficiÃ«nt"_ en het _"lettergedeelte"_
> was van een eenterm? Lees dan zeker onze [les over
> eentermen](../../eentermen/eenterm) even na.

Stel bijvoorbeeld dat we de volgende eentermen met elkaar willen
vermenigvuldigen:


$$
-3x^3y^2 \cdot 4xy^2
$$


De eerste stap is om de **coÃ«fficiÃ«nten** van de eentermen met elkaar te
vermenigvuldigen:

$$
\begin{aligned}
\orange{-3}x^3y^2 \cdot \orange{4}xy^2
&= (\orange{-3\cdot 4})\cdot x^3y^2\cdot xy^2\\
 &= \orange{-12}\cdot x^3y^2\cdot xy^2
\end{aligned}
$$

Vervolgens vermenigvuldigen we het lettergedeelte van beide eentermen. We
zullen beginnen met het vermenigvuldigen van de factoren die $x$ als grondtal
hebben:

$$
\begin{aligned}
-12\cdot \orange{x^3}y^2\cdot \orange{x}y^2
&= -12\cdot\orange{x^{3 + 1}}\cdot y^2\cdot y^2\\
 &= -12\orange{x^{4}}\cdot y^2\cdot y^2
\end{aligned}
$$

Je ziet dat we hiervoor de rekenregel voor het vermenigvuldigen van machten met
hetzelfde grondtal hebben toegepast. Ten slotte vermenigvuldigen we de factoren
die $y$ als grondtal hebben:

$$
\begin{aligned}
-12x^{4}\cdot \orange{y^2}\cdot \orange{y^2}
&= -12x^{4}\cdot \orange{y^{2 + 2}}\\
 &= -12x^{4}\orange{y^{4}}
\end{aligned}
$$

Het resultaat van de vermenigvuldiging is dus:


$$
-12x^{4}y^{4}
$$


## Een eenterm delen door een eenterm

Het delen van eentermen gaat als volgt:

1. Deel de **coÃ«fficiÃ«nt** van de ene eenterm door de coÃ«fficiÃ«nt van de andere
   eenterm.
2. Deel het **lettergedeelte** van de ene eenterm door het lettergedeelte van
   de andere eenterm door **exponenten van machten met hetzelfde grondtal van
   elkaar af te trekken**.

Merk op dat we in de tweede stap gebruikmaken van de **rekenregel voor het delen van machten met hetzelfde grondtal**:

$$
\frac{a^n}{a^m} = a^{n - m} 
$$

Stel dat we de volgende deling moeten uitvoeren:


$$
\frac{21u^2v^4}{-7uv^2}
$$


Dan gaan we eerst de **coÃ«fficiÃ«nt** van de eenterm in het deeltal (de $21$)
delen door de coÃ«fficiÃ«nt van de eenterm in de deler (de $-7$):

$$
\begin{aligned}
\frac{\orange{21}u^2v^4}{\orange{-7}uv^2}
&= \frac{\orange{21}}{\orange{-7}}\cdot \frac{u^2v^4}{uv^2}\\
 &= \orange{-3}\cdot\frac{u^2v^4}{uv^2}\\
\end{aligned}
$$

Vervolgens moeten we het **lettergedeelte** van het deeltal (de $u^2v^4$) delen
door het lettergedeelte van de deler (de $uv^2$). Hiervoor kunnen we de
rekenregel van het delen van machten met hetzelfde grondtal gebruiken. We
zullen beginnen met het delen van de machten met grondtal $u$:

$$
\begin{aligned}
-3\cdot\frac{\orange{u^2}v^4}{\orange{u}v^2}
&= -3\orange{u^{2 - 1}}\cdot\frac{v^4}{v^2}\\
 &= -3\orange{u^{1}}\cdot\frac{v^4}{v^2}\\
 &= -3\orange{u}\cdot\frac{v^4}{v^2}\\
\end{aligned}
$$

Ten slotte delen we ook de factoren die grondtal $v$ hebben:

$$
\begin{aligned}
-3u\cdot\frac{\orange{v^4}}{\orange{v^2}}
& = -3u\orange{v^{4 - 2}}\\
 & = -3u\orange{v^{2}}\\
\end{aligned}
$$

Klaar! ðŸŽ‰ Het resultaat van onze deling is:


$$
-3uv^{2}
$$


## Eentermen met letterexponenten vermenigvuldigen of delen

Het kan soms voorkomen dat een eenterm **letterexponenten** bevat. Stel
bijvoorbeeld dat we de volgende vermenigvuldiging hebben <Mute>($m, n \in
\mathbb{Z}$)</Mute>:


$$
x^{(m + 1)}y^n\cdot x^2y^n
$$


Dan moeten we weer goed de **rekenregel voor het vermenigvuldigen van machten
met hetzelfde grondtal** in ons achterhoofd houden. Die zegt dat we bij zo een
vermenigvuldiging de **exponenten moeten optellen**. We zullen eens tonen hoe
dat gaat wanneer we de lettergedeelten met $x$ als grondtal met elkaar gaan
vermenigvuldigen:

$$
\begin{aligned}
\orange{x^{(m + 1)}}y^n\cdot x^2y^n
&= y^n\cdot \orange{x^{(m + 1)}}x^2\cdot y^n\\
 &= y^n\cdot x^{\orange{(m + 1)} + 2}y^n\\
 &= y^n\cdot x^{\orange{m + 1} + 2}y^n\\
 &= y^n\cdot x^{(m + 3)}y^n\\
\end{aligned}
$$

Je ziet dat we ook hier weer niets meer doen dan de exponenten bij elkaar op te
tellen. We vermenigvuldigen nu op dezelfde manier de lettergedeelten met $y$
als grondtal:

$$
\begin{aligned}
\orange{y^n}\cdot x^{(m + 3)}y^n
&= x^{(m + 3)}\cdot\orange{y^n}y^n\\
 &= x^{(m + 3)}y^{\orange{n} + n}\\
 &= x^{(m + 3)}y^{2n}\\
\end{aligned}
$$

We krijgen het volgende resultaat:


$$
x^{(m + 3)}y^{2n}
$$


Voor het **delen** van eentermen met letterexponenten doen we precies
hetzelfde, maar dan passen we uiteraard de rekenregels voor het _delen_ van
machten met hetzelfde grondtal toe. Een eenvoudig voorbeeld:

$$
\begin{aligned}
\frac{a^{(m+2)}b^m}{a^{(2m - 1)}b^3}
&= a^{(m+2) - (2m - 1)}b^{m - 3}\\
 &= a^{m+ 2 - 2m + 1}b^{m - 3}\\
 &= a^{-m + 3}b^{m - 3}\\
\end{aligned}
$$

De uitkomst van deze deling is dus:


$$
a^{(-m+ 3)}b^{(m - 3)}
$$


## Samengevat

<Attention title="Machten met hetzelfde grondtal vermenigvuldigen">

Wanneer we **machten met hetzelfde grondtal vermenigvuldigen**, dan mogen we de **exponenten bij elkaar optellen**.

$$
a^n\cdot a^m = a^{n + m} 
$$

Waarbij $a\in\mathbb{Q}$ en $n, m\in\mathbb{Z}$.

</Attention>

<Attention title="Machten met hetzelfde grondtal delen">

Wanneer we **machten met hetzelfde grondtal delen**, dan mogen we de **exponenten van elkaar aftrekken**.

$$
\frac{a^n}{a^m} = a^{n - m} 
$$

Waarbij $a\in\mathbb{Q}_0$ en $n,m\in\mathbb{Z}$. 

</Attention>

<Attention title="Eentermen vermenigvuldigen">

Het vermenigvuldigen van eentermen gaat als volgt:

1. Vermenigvuldig de **coÃ«fficiÃ«nt** van de ene eenterm met de coÃ«fficiÃ«nt van
   de andere eenterm.
2. Vermenigvuldig het **lettergedeelte** van de ene eenterm met het
   lettergedeelte van de andere eenterm door **exponenten van machten met
   hetzelfde grondtal bij elkaar op te tellen**.

</Attention>

<Attention title="Eentermen delen">

Het delen van eentermen doe je ze:

1. Deel de **coÃ«fficiÃ«nt** van de ene eenterm door de coÃ«fficiÃ«nt van de andere
   eenterm.
2. Deel het **lettergedeelte** van de ene eenterm door het lettergedeelte van
   de andere eenterm door **exponenten van machten met hetzelfde grondtal van
   elkaar af te trekken**.

</Attention>
