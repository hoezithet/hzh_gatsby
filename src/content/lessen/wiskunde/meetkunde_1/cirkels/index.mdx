---
title: "De cirkel"
date: 2020-08-05T16:17:25+02:00
weight: 7
draft: true
description: "In deze les gaan we dieper in op de cirkel. We leren over de straal, diameter, middelpunt en zaken zoals een koorde, middellijn en middelpuntshoek. We nemen ook een snelle kijk op de symmetrie van een cirkel."
tags: ["Vlakke figuren", "Cirkels", "Meetkundige eigenschappen"]
images: []
---
Wanneer er een straatartiest een mooi nummer speelt ğŸ·, gaan de mensen spontaan in een cirkel staan. Ook DVD's, wielen of graancirkels zijn voorbeelden van een **cirkel**. ğŸ‘½

## Wat is een cirkel?
Een **cirkel** is de **verzameling van alle punten** die **op eenzelfde afstand** liggen van een gegeven punt, het **middelpunt**. 

Een **passer** is hiervoor het beste bewijs. De **afstand** tussen het potlood en het metalen pinnetje **blijft altijd hetzelfde**. Wanneer je het ene been (met het potlood) draait, markeer je dus alle punten op een bepaalde afstand van het middelpunt, de plek waar het metalen pinnetje staat. ğŸ§ 

{{< svg "img/cirkel.svg" "Een illustratie van een cirkel." >}}

De **afstand** tussen elk punt van de **cirkel** en het **middelpunt**, noemen we de **straal** (vaak weergegeven met $r$). In dit voorbeeld is $r$ de straal en geldt er: $|AM| = |BM| = r$. Moest dit niet gelden, dan zou het geen cirkel zijn.

## De diameter is twee keer de straal
Als je **twee keer** de straal neemt, dan krijg je de **diameter**. Dit is dus eigenlijk **een lijnstuk door het middelpunt** van een punt op de cirkel naar een ander punt op de cirkel. 

{{< svg "img/straal_diameter.svg" "De diameter is tweemaal de straal." >}}

Zowel het begrip straal als diameter heeft een **dubbele betekenis**. Enerzijds is het **een lijnstuk** en anderzijds is het **een lengte**. $[MB]$ is de straal, maar $|MB|$ noemen we evengoed de straal.

## Koorde en middellijn
Een **koorde** is een **lijnstuk** dat **twee punten van de cirkel** verbindt. We kunnen onze definitie van de diameter dus lichtelijk aanpassen en gebruik maken van een koorde. De **diameter** is eigenlijk een koorde die door het middelpunt gaat.

Daarnaast is er ook nog een **middellijn**. Dit is een **rechte** {{< mute "of lijn" >}} die **door het middelpunt** van de cirkel gaat. Een hoek waarvan het **hoekpunt** samenvalt met het **middelpunt**, noemt men een **middelpuntshoek**.

{{< svg "img/koorde_middellijn.svg" "Een illustratie van koorde, middellijn en middelpuntshoek." >}}

## Samengevat
{{< attention "De cirkel" >}}
Een **cirkel** is de **verzameling van alle punten** die **op eenzelfde afstand** liggen van een gegeven punt, het **middelpunt**. Deze gelijke afstand noemen we de **straal**.
{{< /attention >}}

{{< attention "Lijnen in de cirkel" >}}
Een **koorde** is een **lijnstuk** dat **twee punten van de cirkel** verbindt. De **diameter** is dan weer een koorde die door het middelpunt gaat.

Daarnaast is er ook nog een **middellijn**: een **rechte** door het **middelpunt** van de cirkel. Een hoek waarvan het **hoekpunt** samenvalt met het **middelpunt**, noemt men een **middelpuntshoek**.
{{< /attention >}}
