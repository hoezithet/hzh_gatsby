---
title: "Een kommagetal omzetten naar een breuk"
date: 2021-01-08T11:24:00+02:00
weight: 3
tags: ["komma naar breuk", "kommagetal naar breuk", "kommagetal omzetten", "begrensde decimale vorm naar breuk", "onbegrensde repeterende decimale vorm naar breuk"]
description: "Hier leggen we uit hoe je een kommagetal kan omzetten naar een breuk. We bespreken zowel de methode om begrensde decimale vormen als onbegrensde repeterende decimale vormen om te zetten naar een breuk."
---

Hoewel breuken er soms wat angstaanjagend kunnen uitzien, is het in veel gevallen toch **eenvoudiger om met breuken te rekenen dan met kommagetallen**. Een vermenigvuldiging, bijvoorbeeld, gaat gemakkelijker met breuken dan met kommagetallen:

$$
\begin{aligned}
  \frac{3}{5}\cdot\frac{2}{7} &= \frac{3\cdot 2}{5\cdot 7}\\
  &= \frac{6}{35}\\
\end{aligned}
$$

Je ziet dat de vermenigvuldiging hierboven neerkomt op twee vermenigvuldigingen met gehele getallen. **Dezelfde vermenigvuldiging in decimale vorm berekenen, is flink wat uitdagender**:

$$
0{,}6\cdot 0{,}285714285714\ldots
$$

Dat ziet er inderdaad pittig uit! ゴ Je zou kunnen proberen om te beginnen cijferen, maar dat zal heel wat moeite kosten en bij zo'n lastige berekening is een foutje snel gemaakt.

Naast vermenigvuldigingen, zijn ook delingen, machten en wortels vaak **veel eenvoudiger te berekenen met breuken dan met kommagetallen**.

Een laatste voordeel van breuken is dat je die <Mute>(in tegenstelling tot kommagetallen)</Mute> niet hoeft af te ronden, waardoor je **afrondingsfouten vermijdt**.

Redenen genoeg dus om een kommagetal te kunnen omzetten naar een breuk! In deze les leggen we uit hoe je dat kan aanpakken. In de eerste paragraaf tonen we de **verschillende vormen waarin een kommagetal kan voorkomen**. In de paragrafen nadien leggen we **voor elk van deze vormen uit hoe je die kan omzetten** naar een breuk. In de laatste paragraaf leggen we je uit hoe je **met behulp van het rekentoestel** een kommagetal kan omzetten naar een breuk.

## Begrensde en onbegrensde decimale vormen

Er bestaan twee soorten kommagetallen: kommagetallen met een **begrensde decimale vorm** en kommagetallen met een **onbegrensde decimale vorm**.

Een kommagetal met een **begrensde decimale vorm** is een getal dat een **eindig aantal cijfers na de komma** heeft. <Mute>(Na het laatste cijfer volgen eigenlijk oneindig veel nullen, maar die laten we buiten beschouwing.)</Mute> Enkele voorbeelden:

$$
\begin{aligned}
0&{,}6\\
-2&{,}81\\
35&{,}1\\
6&{,}09
\end{aligned}
$$

Een kommagetal van **onbegrensde decimale vorm** is een getal dat **oneindig veel cijfers na de komma** heeft <Mute>(waarvan de laatste cijfers niet allemaal gelijk zijn aan nul)</Mute>. Enkele voorbeelden:

$$
\begin{aligned}
  2&{,}333333333\ldots\\
-12&{,}764646464\ldots\\
  3&{,}141592653\ldots\\
  1&{,}414213562\ldots\\
  0&{,}000525252\ldots
\end{aligned}
$$

Het valt je hierboven misschien op dat er in sommige voorbeelden **decimalen zijn die zich herhalen**:

$$
\begin{aligned} 
  2{,}\underbrace{\orange{3}33333333}_{\orange{3}~\text{herhaalt zich}}\ldots\\
  \\
-12{,}7\underbrace{\orange{64}646464}_{\orange{64}~\text{herhaalt zich}}\ldots\\
\\
  0{,}000\underbrace{\orange{526}526526}_{\orange{526}~\text{herhaalt zich}}\ldots
\end{aligned}
$$

Wanneer **decimalen zich blijvend herhalen**, zeggen we dat het kommagetal een **onbegrensde repeterende decimale vorm** heeft <Mute>(repeterend, dus herhalend)</Mute>. De decimalen die zich herhalen, noemen we de **periode**.

| Kommagetal                 | Periode  |
|----------------------------|----------|
| $$2{,}333333333\ldots$$    |  $$3$$   |
| $$-12{,}764646464\ldots$$  | $$64$$   |
| $$3{,}141592653\ldots$$    | **GEEN** |
| $$1{,}414213562\ldots$$    | **GEEN** |
| $$0{,}000525252\ldots$$    | $$52$$   |

Binnen de kommagetallen met een onbegrensde repeterende decimale vorm, bestaan er nog twee soorten: de **zuiver repterende** decimale vorm en de **gemengd repeterende** decimale vorm. Bij een **zuiver** repeterende decimale vorm, begint de **periode meteen na de komma**. Bij een **gemengd** repeterende decimale vorm, begint de **periode niet meteen na de komma**.

| Kommagetal                 | Soort onbegrensde decimale vorm |
|----------------------------|----------|
| $$2{,}\orange{3}33333333\ldots$$    |  Zuiver repeterend   |
| $$-12{,}7\orange{64}646464\ldots$$  | Gemengd repeterend |
| $$3{,}141592653\ldots$$    | Niet-repeterend |
| $$1{,}414213562\ldots$$    | Niet-repeterend |
| $$0{,}000\orange{52}5252\ldots$$    | Gemengd repeterend   |
| $$-7{,}\orange{54}545454\ldots$$ | Zuiver repeterend |
| $$0{,}\orange{123}123123123\ldots$$ | Zuiver repeterend |

Kommagetallen die een **onbegrensde niet-repeterende** decimale vorm hebben, zoals $3{,}141592653\ldots$, hebben **geen periode** en kun je **niet schrijven als een breuk** van gehele getallen. Dat zijn **irrationale getallen** en die behoren niet tot de verzameling $\mathbb{Q}$. Voorbeelden van zulke getallen zijn $\pi$ en $\sqrt{2}$. We zeggen bv. dat

$$
\sqrt{2}\notin\mathbb{Q}
$$

Enkel wanneer een kommagetal een **begrensde** of een **onbegrensd repeterende** decimale vorm heeft, kan je dat kommagetal **omzetten naar een breuk** en is het kommagetal een rationaal getal.

| Kommagetal                 | Kan je omzetten naar breuk? |
|----------------------------|----------|
| $$2{,}\orange{3}33333333\ldots$$    |  **<Green>JA</Green>**   |
| $$0{,}6$$ | **<Green>JA</Green>**   |
| $$-12{,}7\orange{64}646464\ldots$$  | **<Green>JA</Green>** |
| $$-2{,}81$$ | **<Green>JA</Green>**   |
| $$3{,}141592653\ldots$$    | **<Red>NEEN</Red>** |
| $$1{,}414213562\ldots$$    | **<Red>NEEN</Red>** |
| $$35{,}1$$ | **<Green>JA</Green>**   |
| $$6{,}09$$ | **<Green>JA</Green>**   |
| $$0{,}000\orange{52}5252\ldots$$    | **<Green>JA</Green>**   |
| $$-7{,}\orange{54}545454\ldots$$ | **<Green>JA</Green>**|
| $$0{,}\orange{123}123123123\ldots$$ | **<Green>JA</Green>** |
| $$-2{,}645751311$$ |  **<Red>NEEN</Red>** |

Hoe je kommagetallen van **begrensde** en van **onbegrensd repeterende** decimale vorm nu kan omzetten naar een breuk van gehele getallen, leren we in de volgende paragrafen.

## Begrensde decimale vorm omzetten naar breuk

De eenvoudigste omzetting van een kommagetal naar een breuk, is wanneer het kommagetal een **begrensde decimale vorm** heeft. Dat doe je in drie stappen:

1. Zet het getal op **noemer $1$**.
2. Vermenigvuldig teller en noemer met een **macht van $10$** <Mute>($10$, $100$, $1000$, $10~000$ etc.)</Mute> zodat er **geen komma meer in de teller staat**.
3. **Vereenvoudig** de breuk.

Enkele voorbeelden:

$$
\begin{aligned}
0{,}6 &= \frac{0{,}6}{1}\\
&= \frac{0{,}6\orange{\cdot 10}}{1\orange{\cdot 10}}\\
&= \frac{6}{10}\\
&= \frac{3}{5}\\
\\
-4{,}86
&= \frac{-4{,}86}{1}\\
&= \frac{-4{,}86\orange{\cdot 100}}{1\orange{\cdot 100}}\\
&= \frac{-486}{100}\\
&= \frac{-243}{50}\\
\\
16{,}5
&= \frac{16{,}5}{1}\\
&= \frac{16{,}5\orange{\cdot 10}}{1\orange{\cdot 10}}\\
&= \frac{165}{10}\\
&= \frac{33}{2}\\
\\
0{,}004
&= \frac{0{,}004}{1}\\
&= \frac{0{,}004\orange{\cdot 1000}}{1\orange{\cdot 1000}}\\
&= \frac{4}{1000}\\
&= \frac{1}{250}\\  
\end{aligned}
$$


## Onbegrensde repeterende decimale vorm omzetten naar breuk

Alvorens we leren om een kommagetal met onbegrensde repeterende decimale vorm om te zetten naar een breuk, ga ik je eerst een **opmerkelijk wiskundig trucje** tonen. Met volgende voorbeelden zal je al een idee krijgen van wat dat trucje is. Geef volgende voorbeelden zeker eens in in je rekenmachine om de uitkomsten met je eigen ogen te zien!

$$
\begin{aligned}
\frac{\orange{1}}{9} &= 0{,}\orange{1}1111111\ldots\\
\\
\frac{\orange{2}}{9} &= 0{,}\orange{2}2222222\ldots\\
\\
-\frac{\orange{8}}{9} &= -0{,}\orange{8}8888888\ldots\\
\\
\frac{\orange{62}}{99} &= 0{,}\orange{62}626262\ldots\\
\\
\frac{\orange{25}}{99} &= 0{,}\orange{25}25252525\ldots\\
\\
-\frac{\orange{34}}{99} &= -0{,}\orange{34}34343434\ldots\\
\\
\frac{\orange{736}}{999} &= 0{,}\orange{736}7367367\ldots\\
\\
-\frac{\orange{102}}{999} &= -0{,}\orange{102}1021021\ldots\\
\\
-\frac{\orange{845}}{999} &= -0{,}\orange{845}8458458\ldots\\
\end{aligned}
$$

Je ziet dat wanneer we een bepaald getal delen door **zoveel keer het cijfer $9$ als het aantal cijfers in ons getal**, we een kommagetal krijgen waarbij **ons getal zich na de komma steeds gaat herhalen**.

$$
\begin{aligned}
\frac{\overbrace{4}^{\text{\orange{茅茅n} cijfer\ldots}}}{\underbrace{9}_{\text{\ldots dus \orange{茅茅n} keer cijfer}~9}} &= 0{,}444444444\ldots\\
\\
\frac{\overbrace{81}^{\text{\orange{twee} cijfers\ldots}}}{\underbrace{99}_{\text{\ldots dus \orange{twee} keer cijfer}~9}} &= 0{,}8181818181\ldots\\
\\
-\frac{\overbrace{742}^{\text{\orange{drie} cijfers\ldots}}}{\underbrace{999}_{\text{\ldots dus \orange{drie} keer cijfer}~9}} &= -0{,}742742742742\ldots\\
\end{aligned}
$$

Door een bepaald getal te delen door zoveel keer het cijfer $9$ als het aantal cijfers in dat getal, krijgen we met andere woorden een kommagetal in **repeterende decimale vorm** waarbij **dat getal de periode is**. Merk daarenboven op dat het kommagetal steeds een **zuiver repeterende** decimale vorm heeft <Mute>(dus de periode begint meteen na de komma)</Mute> waarbij er v贸贸r de komma gewoon een $0$ staat.

| Deling          | Uitkomst      | Periode van uitkomst   |
|-----------------|---------------|---------------|
| $$\frac{\orange{1}}{9}$$ | $$0{,}\orange{1}1111111\ldots$$ | $$\orange{1}$$ |
| $$\frac{\orange{2}}{9}$$ | $$0{,}\orange{2}2222222\ldots$$ | $$\orange{2}$$ |
| $$-\frac{\orange{8}}{9}$$ | $$-0{,}\orange{8}8888888\ldots$$ | $$\orange{8}$$ |
| $$\frac{\orange{62}}{99}$$ | $$0{,}\orange{62}626262\ldots$$ | $$\orange{62}$$ |
| $$\frac{\orange{25}}{99}$$ | $$0{,}\orange{25}25252525\ldots$$ | $$\orange{25}$$ |
| $$-\frac{\orange{34}}{99}$$ | $$-0{,}\orange{34}34343434\ldots$$ | $$\orange{34}$$ |
| $$\frac{\orange{736}}{999}$$ | $$0{,}\orange{736}7367367\ldots$$ | $$\orange{736}$$ |
| $$-\frac{\orange{102}}{999}$$ | $$-0{,}\orange{102}1021021\ldots$$ | $$\orange{102}$$ |
| $$-\frac{\orange{845}}{999}$$ | $$-0{,}\orange{845}8458458\ldots$$ | $$\orange{845}$$ |

Merk op dat wanneer we een getal delen door **meer cijfers $9$** dan dat dat getal heeft, we een kommagetal krijgen waarbij er **nulletjes vooraan in de periode** bij zijn gekomen. Er komen zoveel nulletjes bij **tot de periode evenveel cijfers heeft** als het aantal cijfers $9$ waardoor we gedeeld hebben:

$$
\begin{aligned}
\frac{8}{\underbrace{99}_{\text{\orange{twee} keer cijfer}~9}} &= 0{,}\orange{08}08080808\ldots\\
\\
\frac{6}{\underbrace{999}_{\text{\orange{drie} keer cijfer}~9}} &= 0{,}\orange{006}0060060\ldots\\
\\
-\frac{47}{\underbrace{999}_{\text{\orange{drie} keer cijfer}~9}} &= -0{,}\orange{047}0470470\ldots\\
\\
\frac{51}{\underbrace{9999}_{\text{\orange{vier} keer cijfer}~9}} &= 0{,}\orange{0051}00510051\ldots\\
\end{aligned}
$$

### Zuiver repeterende decimale vorm omzetten naar een breuk

In de vorige paragraaf leerden we dat wanneer je een bepaald getal deelt door zoveel keer het cijfer $9$ als het aantal cijfers in dat getal, we een kommagetal krijgen in **zuiver repeterende decimale vorm** waarbij **dat getal de periode is** en er **voor de komma een $0$ staat**. We leerden ook dat wanneer we een getal delen door **meer cijfers $9$** dan dat dat getal heeft, we een kommagetal krijgen <Mute>(weer in zuiver repeterende decimale vorm met voor de komma een $0$)</Mute> waarbij er **nulletjes vooraan in de periode** bij zijn gekomen zodat de periode evenveel cijfers heeft als het aantal cijfers $9$ waardoor we deelden.

We kunnen nu ook omgekeerd te werk gaan en kommagetallen met een **zuiver repeterende** decimale vorm en een **$0$ voor de komma** gaan **omzetten naar een breuk** <Mute>(wat overeenkomt met een deling)</Mute>. Bijvoorbeeld:

$$
\begin{aligned}
0{,}\orange{93}939393\ldots &= \frac{\orange{93}}{99}\\
&= \frac{31}{33}\\
\\
-0{,}\orange{4}4444444\ldots &= -\frac{\orange{4}}{9}\\
\\
-0{,}\orange{023}02323\ldots &= -\frac{\orange{23}}{999}\\
\\
0{,}\orange{6}66666666\ldots &= \frac{\orange{6}}{9}\\
&= \frac{2}{3}
\end{aligned}
$$

Maar wat als we nu een kommagetal hebben in zuiver repeterende decimale vorm waarbij **het getal voor de komma niet gelijk is aan $0$**? Bijvoorbeeld:

$$
\begin{aligned}
8{,}\orange{5}555555\ldots\\
-42{,}\orange{83}83838383\ldots\\
281{,}\orange{2}222222\ldots
\end{aligned}
$$

Wel in dat geval gaan we het **kommagetal opsplitsen** om het **getal voor de komma los te plaatsen van de decimalen**. Nadien kunnen we het getal voor de komma en de decimalen elk apart omzetten naar een breuk om vervolgens de som van die twee breuken uit te rekenen.

$$
\begin{aligned}
8{,}\orange{5}555555\ldots &= 8 + 0{,}\orange{5}555555\ldots\\
&= \frac{8}{1} + \frac{\orange{5}}{9}\\
&= \frac{72}{9} + \frac{5}{9}\\
&= \frac{77}{9}\\
\\
-42{,}\orange{63}63636363\ldots &= -(42 + 0{,}\orange{63}63636363\ldots)\\
&= - \left(\frac{42}{1} + \frac{\orange{63}}{99}\right)\\
&= - \left(\frac{42}{1} + \frac{7}{11}\right)\\
&= - \left(\frac{462}{11} + \frac{7}{11}\right)\\
&= - \frac{469}{11}\\
\\
1{,}\orange{2}222222\ldots &= 1 + 0{,}\orange{2}222222\ldots\\
&= \frac{1}{1} + \frac{\orange{2}}{9}\\
&= \frac{9}{9} + \frac{\orange{2}}{9}\\
&= \frac{11}{9}
\end{aligned}
$$

Merk op dat we bij een negatief getal de opsplitsing **tussen haakjes zetten** en het **minteken v贸贸r de haakjes**.

### Gemengd repeterende decimale vorm omzetten naar een breuk

We moeten nu nog 茅茅n soort repeterende decimale vorm leren omzetten naar een breuk: de **gemengd repeterende** decimale vorm. Zoals we in het begin van deze les leerden, heeft een kommagetal een gemengd repeterende decimale vorm wanneer het **repeterend deel niet meteen na de komma staat**. Enkele voorbeelden:

$$
\begin{aligned}
2&{,}70\orange{36}3636\ldots\\
-5&{,}1\orange{7}777777\ldots\\
-0&{,}86\orange{94}949494\ldots\\
0&{,}00\orange{3}333333\ldots\\
\end{aligned}
$$

Om een gemengd repeterende decimale vorm om te zetten naar een breuk, gaan we ons eerst afvragen welke **zuiver repeterende** decimale vorm we kunnen krijgen door enkel de **komma te verschuiven**. Vervolgens kijken we door welke macht van $10$ <Mute>($10$, $100$, $1000$, $10~000$ etc.)</Mute> we die zuiver repeterende decimale vorm moeten **delen** om uit te komen bij de gemengde decimale vorm van de opgave.

Neem bijvoorbeeld de volgende gemengd repeterende decimale vorm:

$$
2{,}70\orange{36}3636\ldots
$$

We kunnen de volgende **zuiver repeterende** decimale vorm krijgen door de **komma twee plaatsen naar rechts** te verschuiven:

$$
270{,}\orange{36}3636\ldots
$$

Maar dat getal is natuurlijk niet meer gelijk aan het getal in de opgave:

$$
\underbrace{2{,}70\orange{36}3636\ldots}_{\text{Opgave}} \neq 270{,}\orange{36}3636\ldots
$$

We moeten de zuiver repeterende decimale vorm nog **delen door een macht van $10$** om de gelijkheid w茅l te laten kloppen! Omdat de komma twee plaatsen naar rechts is verschoven, is ons getal aan de rechterkant **$100$ <Mute>(of $10^2$)</Mute> keer groter dan de opgave**. We kunnen het getal rechts dus gelijk maken aan de opgave door het terug **$100$ keer kleiner** te maken. Dat betekent dat we moeten **delen door $100$**:

$$
\underbrace{2{,}70363636\ldots}_{\text{Opgave}} = \frac{270{,}363636\ldots}{\orange{100}}
$$

Om alles proper gescheiden te houden, gaan we de macht van $10$ in de noemer <Mute>(in dit geval $100$)</Mute> v贸贸r het kommagetal schrijven:

$$
\underbrace{2{,}70363636\ldots}_{\text{Opgave}} = \frac{1}{100}\cdot 270{,}363636\ldots
$$

We hebben ons kommagetal met **gemengd repeterende** decimale vorm **omgezet naar een zuiver repeterende** decimale vorm. Met de technieken uit de vorige paragraaf kunnen we nu verder om het kommagetal om te zetten naar een breukvorm:

$$
\begin{aligned}
\underbrace{2{,}70\orange{36}3636\ldots}_{\text{gemengd repeterend}} &= \frac{1}{100}\cdot \underbrace{270{,}\orange{36}3636\ldots}_{\text{zuiver repeterend}}\\
&= \frac{1}{100}\cdot\left( 270 + 0{,}\orange{36}3636\ldots \right)\\
&= \frac{1}{100}\cdot\left(\frac{270}{1} + \frac{\orange{36}}{99}\right)\\
&= \frac{1}{100}\cdot\left(\frac{270}{1} + \frac{4}{11}\right)\\
&= \frac{1}{100}\cdot\left(\frac{2970}{11} + \frac{4}{11}\right)\\
&= \frac{1}{100}\cdot\frac{2974}{11}\\
&= \frac{2974}{1100}\\
&= \boxed{\frac{1487}{550}}
\end{aligned}
$$

Enkele andere voorbeelden:

$$
\begin{aligned}
-5{,}1\orange{7}77\ldots &= - \frac{1}{10}\cdot 51{,}\orange{7}77\ldots\\
&= -\frac{1}{10}\cdot\left(51 + 0{,}\orange{7}77\ldots\right)\\
&= -\frac{1}{10}\cdot\left(\frac{51}{1} + \frac{\orange{7}}{9}\right)\\
&= -\frac{1}{10}\cdot\left(\frac{459}{9} + \frac{\orange{7}}{9}\right)\\
&= -\frac{1}{10}\cdot\frac{466}{9}\\
&= -\frac{466}{90}\\
&= \boxed{-\frac{233}{45}}\\
\\
-0{,}86\orange{94}9494\ldots &= - \frac{1}{100}\cdot 86{,}\orange{94}9494\ldots \\
&= - \frac{1}{100}\cdot\left(86 + 0{,}\orange{94}9494\ldots \right)\\
&= - \frac{1}{100}\cdot\left(\frac{86}{1} + \frac{\orange{94}}{99} \right)\\
&= - \frac{1}{100}\cdot\left(\frac{8514}{99} + \frac{\orange{94}}{99} \right)\\
&= - \frac{1}{100}\cdot\frac{8608}{99}\\
&= - \frac{8608}{9900}\\
&= \boxed{- \frac{2152}{2475}}\\
\\
0{,}00\orange{3}33\ldots &= \frac{1}{100}\cdot 0{,}\orange{3}33\ldots\\
&= \frac{1}{100} \cdot 0{,}\orange{3}33\ldots\\
&= \frac{1}{100} \cdot \frac{\orange{3}}{9}\\
&= \frac{1}{100} \cdot \frac{1}{3}\\
&= \boxed{\frac{1}{300}}
\end{aligned}
$$


## Vergelijkingen gebruiken om onbegrensd resulterende decimale vorm om te zetten naar breuk

Hoera!  Met de technieken uit de vorige paragrafen kunnen we **eender welk kommagetal met een begrensde of onbegrensd repeterende decimale vorm omzetten naar een breuk**! We zijn weer een waardevolle vaardigheid rijker! 

Het omzetten van een kommagetal met een onbegrensd repeterende decimale vorm, kunnen we echter nog op een tweede belangrijke manier doen: door gebruik te maken van **vergelijkingen**. Met behulp van deze manier gaan we ook kunnen begrijpen waar ons trucje met het delen door $9$ en $99$ en $999$ enz. vandaan komt.

Eerst en vooral moeten we inzien dat we altijd een macht van $10$ kunnen vinden waarmee we een kommagetal met een onbegrensd repeterende decimale vorm kunnen vermenigvuldigen zodat de **uitkomst dezelfde cijfers na de komma heeft**. Neem bijvoorbeeld

$$
5{,}222222\ldots
$$

Wanneer we dat kommagetal met zuiver repeterende decimale vorm gaan vermenigvuldigen met $10$, krijgen we:

$$
\begin{aligned}
5{,}\orange{222222\ldots}\cdot 10
&= 52{,}\orange{222222\ldots}
\end{aligned}
$$

Als we een kommagetal van zuiver repeterende decimale vorm met een langere periode hebben, kunnen we met een grotere macht van $10$ vermenigvuldigen om weer bij dezelfde cijfers na de komma uit te komen:

$$
\begin{aligned}
9{,}\orange{373737\ldots}\cdot 100
&= 937{,}\orange{373737\ldots}
\end{aligned}
$$

Je ziet dat we in beide voorbeelden na de vermenigvuldiging met een bepaalde macht van $10$ een kommagetal krijgen met **identiek dezelfde decimalen**. Met welke macht van $10$ je moet vermenigvuldigen, hangt af van de **lengte van de periode** van de zuiver repeterende decimalen. Heeft de periode een lengte van $1$, dan vermenigvuldigen we met $10$ <Mute>($=10^1$)</Mute>, bij een periode met lengte $2$ vermenigvuldigen we met $100$ <Mute>($=10^2$)</Mute>, bij een periode met lengte $3$ vermenigvuldigen we met $1000$ <Mute>($=10^3$)</Mute> enzovoort.

$$
\begin{aligned}
-13{,}\orange{666666\ldots} \cdot 10 &= - 136{,}\orange{666666\ldots}\\
\\
8{,}\orange{434343\ldots} \cdot 100 &= 843{,}\orange{434343\ldots} \\
\\
51{,}\orange{431431\ldots} \cdot 1000 &= 51{ }431{,}\orange{431431\ldots} \\
\\
\end{aligned}
$$

Het interessante gebeurt echter wanneer we het **oorspronkelijke kommagetal gaan aftrekken van de uitkomst van de vermenigvuldiging**:

$$
\begin{aligned}
52{,}\orange{222222\ldots} - 5{,}\orange{222222\ldots} &= 47{,}\orange{000000}\\
\\
937{,}\orange{373737\ldots} - 9{,}\orange{373737\ldots} &= 928{,}\orange{000000}
\end{aligned}
$$

Omdat de zuiver repeterende **decimalen identiek zijn**, krijgen we **allemaal nullen na de komma** wanneer we dat verschil berekenen. Die nullen na de komma hoeven we niet te schrijven. **We krijgen dus gehele getallen**:

$$
\begin{aligned}
52{,}\cancel{\orange{222222\ldots}} - 5{,}\cancel {\orange{222222\ldots}} &= 47\\
\\
937{,}\cancel{\orange{373737\ldots}} - 9{,}\cancel {\orange{373737\ldots}} &= 928
\end{aligned}
$$

Dit trucje gaan we nu combineren met vergelijkingen. Stel dat we bijvoorbeeld $5{,}222222\ldots$ willen omzetten naar een breuk. Dan gaan we eerst zeggen dat:

$$
x = 5{,}222222\ldots
$$

Vervolgens gaan we beide kanten van de vergelijking **vermenigvuldigen met de macht van $10$** die ervoor zorgt dat we een **kommagetal met dezelfde decimalen** krijgen:

$$
\begin{aligned}
\orange{10}\cdot x &= \orange{10}\cdot 5{,}222222\ldots\\
\Leftrightarrow 10\cdot x &= 52{,}222222\ldots
\end{aligned}
$$

Wanneer we nu de laatste vergelijking aftrekken van de vergelijking waarmee we gestart zijn, krijgen we:

$$
\def\arraystretch{1.5}
\begin{array}{rrl}
   & 10\cdot x &= 52{,}\cancel{222222\ldots} \\
  -(& x &= \phantom{5}5{,}\cancel{2222222\ldots})\\
   \hline
   & 9x &= 47\\
\end{array}
$$

Vervolgens kunnen we die laatste vergelijking omvormen naar $x$ en **vinden we aan welke breuk $x$ gelijk is**:

$$
\begin{aligned}
9x &= 47\ldots\\
\Lrarr \frac{9x}{\orange{9}} &= \frac{47}{\orange{9}}\\
\Lrarr x &= \frac{47}{9}
\end{aligned}
$$

Een kommagetal een **gemengd repeterende** decimale vorm heeft, kunnen we op een gelijkaardige manier omzetten naar een breuk. Daar zullen we **met een extra macht van $10$ moeten vermenigvuldigen** om de niet-repeterende decimalen v贸贸r de komma te krijgen. Stel bijvoorbeeld dat we het kommagetal $2{,}643333\ldots$ willen omzetten naar een breuk:

$$
x = 2{,}643333\ldots
$$

Dan moeten we er eerst voor zorgen dat we **rechts een kommagetal hebben met zuiver repterende decimalen**. Dat kunnen we hier doen door beide leden van de vergelijking te vermenigvuldigen met $100$ om zo de komma twee plaatsen naar rechts te verschuiven:

$$
\begin{aligned}
100\cdot x &= 100\cdot 2{,}643333\ldots\\
100\cdot x &= 264{,}333333\ldots\\
\end{aligned}
$$

We hebben rechts nu een zuiver repterend decimale vorm. Nu kunnen we dus verder zoals voordien. Eerst zoeken we een macht van $10$ waarmee we kunnen vermenigvuldigen om een nieuw kommagetal te krijgen met dezelfde decimalen. Dat is in dit geval $10$:

$$
\begin{aligned}
\underbrace{\orange{10\cdot}100}_{= 1000}\cdot x &= \orange{10\cdot}264{,}333333\ldots\\
\Lrarr 1000\cdot x &= 2643{,}333333\ldots\\
\end{aligned}
$$

Van dit getal kunnen we terug het eerste kommagetal met zuiver repeterende decimalen aftrekken:

$$
\begin{array}{rrl}
   & 1000\cdot x &= 2643{,}\cancel{333333\ldots}\\
  -(& 100\cdot x &= \phantom{3}264{,}\cancel{333333\ldots})\\
   \hline
   & 900x &= 2379\\
\end{array}
$$

Even alles op een rijtje zetten. Om een bepaald kommagetal om te zetten naar een breuk, gaan we als volgt te werk:

<Attention title="Vergelijking gebruiken om breuk naar kommagetal om te zetten">

1. Stel $x$ gelijk aan het kommagetal.
2. Vermenigvuldig de linker- en rechterkant van de vergelijking met de macht van $10$ die ervoor zorgt dat we een **nieuw kommagetal krijgen met dezelfde decimalen**.
3. Trek de vergelijking uit stap 1 af van de vergelijking uit stap 2. Je krijgt zo een vergelijking met **enkel gehele getallen**.
4. Deel de linker- en rechterkant van de vergelijking door de <Mute>(gehele)</Mute> co毛ffici毛nt die bij de $x$ staat. Je krijgt rechts een **breukvorm van het oorspronkelijke kommagetal**.
5. Vereenvoudig eventueel de breuk.

</Attention>

Enkele andere voorbeelden:

* $-13{,}\orange{666666\ldots}$ omzetten naar een breuk: $$
\begin{aligned}
x &= -13{,}\orange{666666\ldots}\\
\Lrarr 10\cdot x &= - 136{,}\orange{666666\ldots}\\
\\
\end{aligned}$$
$$\begin{array}{rrl}
   & 10\cdot x &= - 136{,}\orange{666666\ldots} \\
  -(& x &= -\phantom{6}13{,}\orange{666666\ldots})\\
   \hline
   & 9x &= - 149\\
   &&\\
\end{array}
$$

$$
\begin{aligned}
\frac{9x}{\orange{9}} &= - \frac{149}{\orange{9}}\\
\Lrarr \boxed{x &= - \frac{149}{9}}
\end{aligned}
$$

$$
\begin{aligned}
-13{,}\orange{666666\ldots} \cdot 10 &= - 136{,}\orange{666666\ldots}\\
\\
8{,}\orange{434343\ldots} \cdot 100 &= 843{,}\orange{434343\ldots} \\
\\
-6{,}\orange{777777\ldots} \cdot 10 &= - 67{,}\orange{777777\ldots} \\
\\
51{,}\orange{431431\ldots} \cdot 1000 &= 51{ }431{,}\orange{431431\ldots} \\
\\
-2{,}\orange{787878\ldots} \cdot 100 &= - 278{,}\orange{787878\ldots}
\end{aligned}
$$


## Kommagetal omzetten naar breuk met rekenmachine

Ook een

## Samengevat

<Attention title="Zuiver repeterende decimale vorm">

Een kommagetal heeft een **zuiver repeterende** decimale vorm wanneer de **periode van de repeterende decimalen meteen na de komma begint**.

</Attention>

<Attention title="Gemengd repeterende decimale vorm">

Een kommagetal heeft een **gemengd repeterende** decimale vorm wanneer de **periode van de repeterende decimalen *niet* meteen na de komma begint**.

</Attention>