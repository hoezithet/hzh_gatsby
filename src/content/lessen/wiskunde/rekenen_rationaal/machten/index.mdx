---
title: "Machten van breuken en kommagetallen"
date: 2020-06-20T12:00:00+02:00
weight: 5
tags: ["Machten", "Rekenen", "Bewerkingen", "Breuken", "Kommagetallen", "Rationale getallen"]
description: "In deze les herhalen we wat een macht precies is en leren we de macht te nemen van breuken en kommagetallen."
image: ./img/terminologie.png
---

Het komt vaak voor dat we **meerdere keren een getal met zichzelf moeten vermenigvuldigen**. Denk maar aan de formule voor het berekenen van de oppervlakte van een cirkel:

$$
\text{Opp}_{\text{cirkel}} = \orange{r}\cdot \orange{r} \cdot \pi
$$

Waarbij $r$ staat voor de straal van de cirkel. Je ziet dat we de straal inderdaad met zichzelf vermenigvuldigen. Een ander voorbeeld is het berekenen van het volume van een kubus:

$$
\text{V}_{\text{kubus}} = \orange{z} \cdot \orange{z} \cdot \orange{z}
$$

Waarbij $z$ staat voor de lengte van de ribbe van de kubus.

Die formules zouden we graag korter willen kunnen schrijven. Dat kunnen we met behulp van een **machtsverheffing**.

## Een machtsverheffing bestaat uit een grondtal en een exponent

Met een **machtsverheffing** kunnen we een **vermenigvuldiging met hetzelfde getal** korter schrijven. De uitdrukking $5 \cdot 5 \cdot 5$ kunnen we met behulp van een machtsverheffing herschrijven als: 

![Een machtsverheffing met grondtal 5 en exponent 3.](img/terminologie.png) 

Je ziet dat een machtsverheffing bestaat uit twee getallen: een getal dat op de "grond" staat <Mute>($5$ in ons voorbeeld)</Mute> en een getal dat rechtsbovenaan "zweeft" <Mute>($3$ in ons voorbeeld)</Mute>.
Dat getal op de grond noemen we het **grondtal** en het zwevende getal noemen we de **macht** of de **exponent** <Mute>(van het Latijnse *exponere*, wat "tentoonstellen" betekent)</Mute>.

<Attention title="Opgelet! Het woord *macht* heeft twee betekenissen">

Het woord **macht** kan twee betekenissen hebben:

1. Als synoniem voor **exponent**, dus de $3$ in $5^3$;
2. Als synoniem voor **machtsverheffing**, dus de volledige bewerking $5^3$.

Dat is wat verwarrend helaas, maar meestal maakt de context wel duidelijk welke van de twee betekenissen bedoeld wordt.

</Attention>

In het algemeen ziet een machtsverheffing er dus zo uit:

$$
a^n 
$$

Waarbij $a$ het grondtal is en $n$ de exponent of de macht. Dit lees je als **$a$ tot de $n-$de macht**, of korter **$a$ tot de $n-$de**:

| Je schrijft | Je leest het als |
|-------------|------------------|
| $a^n$       | $a$ tot de $n-$de |
| $3^3$       | drie tot de derde |
| $5^1$       | vijf tot de eerste |
| $(-7)^4$       | min zeven tot de vierde |
| $\big(-\frac{1}{6}\big)^2$       | min √©√©n zesde tot de tweede |

Wanneer een machtsverheffing een **exponent gelijk aan $2$** heeft, noemen we die machtsverheffing een **kwadraat** <Mute>(van het Latijnse *quadratum*, wat "vierkant" betekent, denk maar aan $\si{m}^2$: *vierkante* meter)</Mute>:

| Je schrijft | Je leest het als |
|-------------|------------------|
| $a^2$       | $a$ kwadraat  |
| $3^2$     |  drie kwadraat  |
| $7^2$    | zeven kwadraat  |
| $\big(-\frac{1}{6}\big)^2$       | min √©√©n zesde kwadraat |

We gaan het voorlopig houden op machten waarbij het **grondtal een rationaal getal** is <Mute>(bv. $2$, $\frac{3}{4}$ of $-\frac{7}{5}$)</Mute> en de **exponent een geheel getal**. Een gehele exponent betekent dus dat de exponent bv. $1$, $2$ of $3$ zou kunnen zijn, maar ook bijvoorbeeld $0$ of zelfs $-1$ of $-2$. In de volgende paragraaf gaan we het eenvoudigste geval uitleggen: dat de exponent een **strikt positief geheel getal** is <Mute>(dus bv. $1$ of $2$, maar niet $0$ of $-1$)</Mute>. In de paragrafen nadien leggen we uit wat er gebeurt wanneer de exponent $0$ is of negatief.

## Strikt positieve gehele exponent

We leerden al dat we met behulp van een machtsverheffing de vermenigvuldiging $5\cdot 5 \cdot 5$ korter konden schrijven als $5^3$. Wanneer $n > 0$ (bv. $1$, $2$, $3$,...), kan je $a^n$ uitrekenen door $a$ **met zichzelf te vermenigvuldigen tot je in totaal $n$ factoren hebt**:

$$
a^\orange{n} = \underbrace{a \cdot a \cdot ... \cdot a}_{\orange{n}~\text{dezelfde factoren}}\quad\text{waarbij}~a\in\mathbb{Q},~\orange{n}\in\mathbb{Z}^+_0
$$

Enkele voorbeelden:

$$
\begin{aligned}
3^\orange{2} &= \underbrace{3 \cdot 3}_{\orange{2}~\text{dezelfde factoren}}\\
(-2)^\orange{5} &= \underbrace{(-2) \cdot (-2) \cdot (-2) \cdot (-2)\cdot (-2)}_{\orange{5}~\text{dezelfde factoren}}\\
\big(\frac{7}{3}\big)^\orange{4} &= \underbrace{\big(\frac{7}{3}\big) \cdot \big(\frac{7}{3}\big) \cdot \big(\frac{7}{3}\big) \cdot \big(\frac{7}{3}\big)}_{\orange{4}~\text{dezelfde factoren}}\\
\big(-\frac{2}{3}\big)^\orange{1} &= \underbrace{\big(-\frac{2}{3}\big)}_{\orange{1}~\text{dezelfde factor}}\\
\end{aligned}
$$

Merk op dat $a^1 = a$. Dat valt te verwachten aangezien we maar √©√©n keer de factor $a$ hebben, dus dat is dan gelijk aan $a$ zelf. Enkele voorbeelden:

$$
\begin{aligned}
2^\orange{1} &= \underbrace{2}_{\orange{1}~\text{dezelfde factor}}\\
4^\orange{1} &= \underbrace{4}_{\orange{1}~\text{dezelfde factor}}\\
\big(-\frac{4}{5}\big)^\orange{1} &= \underbrace{\big(-\frac{4}{5}\big)}_{\orange{1}~\text{dezelfde factor}}\\
\end{aligned}
$$

## Exponent gelijk aan nul

Ok√©, en wat nu als $n = 0$? Wel, **we spreken af dat $a^0 = 1$** <Mute>(met $a\in \mathbb{Q}_0$)</Mute>. Heel eenvoudig dus. Enkele voorbeelden:

$$
\begin{aligned}
2^\orange{0} &= 1\\
(-4)^\orange{0} &= 1\\
\big(-\frac{9}{11}\big)^\orange{0} &= 1\\
\big(\frac{2}{3}\big)}^0 &= 1
\end{aligned}
$$

<Attention title="Opgelet! $0^0$ is niet gedefinieerd!">

$a^0 = 1$ is enkel voor $a\in \mathbb{Q}_0$. Wanneer $a = 0$ en we dus $0^0$ moeten uitrekenen, is de uitkomst **niet gedefinieerd**!

$0^0$ is er eentje van dezelfde familie als $\frac{0}{0}$, wat ook niet gedefinieerd is.

</Attention>

<Expand title="Waarom is $a^0 = 1$?">

Zoals we hierboven zeiden, is het een **afspraak** dat $a^0 = 1$. Dat is een **keuze** waar de meeste wiskundigen het mee eens zullen zijn. Hieronder leggen we uit waarom dat een logische keuze is.

Om de uitleg te kunnen begrijpen, hebben we iets nodig wat we pas later in deze les zullen zien, namelijk machten met tegengestelde exponenten. We zullen daar leren dat machtsverheffingen met **tegengestelde exponent elkaars omgekeerde zijn**, dus dat:

$$
a^{-c} = \frac{1}{a^c}
$$

Stel nu dat we $a^c \cdot a^{-c}$ willen berekenen (waarbij $a \in \mathbb{Q}_0$). Dat kunnen we dan als volgt doen:

$$
\begin{aligned}
a^c \cdot \underbrace{a^{-c}}_{= \frac{1}{a^c}} &= a^c \cdot \frac{1}{a^c}\\
&= \frac{a^c}{a^c}\\
&= 1
\end{aligned}
$$

We vinden dat $a^c \cdot a^{-c} = 1$.

Een belangrijke rekenregel van machten zegt echter dat het **product van machten met hetzelfde grondtal** gelijk is aan een macht met als grondtal datzelfde grondtal en als exponent de **som van de oude exponenten**. In symbolen:

$$
a^b \cdot a^c = a^{b + c}
$$

Als we ervan uitgaan dat we die rekenregel ook mogen toepassen bij negatieve machten, dan kunnen we $a^c \cdot a^{-c}$ ook als volgt uitrekenen:

$$
\begin{aligned}
a^c \cdot a^{-c} &= a^{c - c}\\
&= a^0
\end{aligned}
$$

We vinden dat $a^c \cdot a^{-c} = a^0$. Vorige keer vonden we echter dat $a^c \cdot a^{-c} = 1$. Als we ervan uitgaan dat de rekenregel $a^b \cdot a^c = a^{b + c}$ algemeen toepasbaar is op machten, volgt daaruit dus dat $a^0 = 1$!

</Expand>


## Machten met een negatief grondtal
$$
 2\orange{^4}= \underbrace{2 \cdot 2 \cdot 2 \cdot 2}_{\orange{4}~\text{factoren}} = 16
$$

$$
 -2\orange{^4}= \underbrace{(-2) \cdot (-2) \cdot (-2) \cdot (-2)}_{\orange{4}~\text{factoren}} = 16
$$

Het lijkt op het eerste zicht misschien vreemd dat $2^4$ en $(-2)^4$ dezelfde uitkomst hebben, maar als je dit stap voor stap uitwerkt zie je waarom üí™.

$$
\begin{aligned}
(-2)^4 &= \underbrace{(-2) \cdot (-2)}_{= \orange{4}} \cdot (-2) \cdot (-2) \\
(-2)^4 &= \orange{4} \cdot \underbrace{(-2) \cdot (-2)}_{= \blue{4}} \\ 
(-2)^4 &= \orange{4} \cdot \blue{4} \\
(-2)^4 &= 16
\end{aligned}
$$

Probeer nu zelf eens de uitkomst van $(-2)^3$ te bepalen. Is dit $8$ of $-8$? üßê

Om te bepalen of een uitkomst positief of negatief is, tel je het *aantal mintekens* dat je hebt als je de macht zou uitschrijven. 
Is het aantal **even**, dan is de uitkomst **positief**. Is het aantal **oneven**, dan is de uitkomst **negatief**.

## Machten van breuken en kommagetallen
Om de **macht van een breuk** te berekenen, verhef je **teller en noemer tot de macht**. Een macht is machtig genoeg om beide getallen te *bewerken*. üëë

$$
\left( \frac{3}{4} \right)^2 = \frac{3^2}{4^2} = \frac{9}{16}
$$

In symbolen:

$$
\left( \frac{a}{b} \right)^n = \frac{a^n}{b^n}
$$

Om een **macht van een kommagetal** te berekenen, passen we wederom het **trucje** toe waarbij we de komma wegdenken. üßô‚Äç‚ôÇÔ∏è

Eerst bereken je het **resultaat zonder komma** en vervolgens bepaal je de **plaats van de komma**. Dit doe je door de **exponent** te **vermenigvuldigen** met het **oorspronkelijk aantal cijfers na de komma**.

$$
0.12^2 \rightarrow 12^2 = 144 \rightarrow 0.0144
$$

## Samengevat
<Attention title="Een macht berekenen">

Algemeen geldt dat een macht met grondtal $a$ en exponent $n$ gelijk is aan:

$$
 \underbrace{a \cdot a \cdot ... \cdot a}_{n~\text{ factoren}} = a^n 
$$

Om te bepalen of een uitkomst positief of negatief is, tel je het *aantal mintekens*. Is het aantal **even**, dan is de uitkomst **positief**.
Is het aantal **oneven**, dan is de uitkomst **negatief**.
</Attention>

<Attention title="Macht van een breuk of kommagetal">

Om de **macht van een breuk** te berekenen, verhef je **teller en noemer tot de macht**.

In symbolen:
$$
\left( \frac{a}{b} \right)^n = \frac{a^n}{b^n}
$$

Om een **macht van een kommagetal** te berekenen, ga je als volgt te werk:
1. Je berekent het **resultaat zonder komma** (je denkt de komma weg)
2. Je bepaalt het aantal cijfers na de komma door de **exponent** te **vermenigvuldigen** met het **oorspronkelijk aantal cijfers na de komma**

</Attention>

<Attention title="Speciale machten">

$$
 a^0 = 1
$$
$$
 a^1 = a
$$

</Attention>
